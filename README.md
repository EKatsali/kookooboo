# kookooboo
Circular economy of wood

4ΟΣ ΠΑΝΕΛΛΗΝΙΟΣ ΔΙΑΓΩΝΙΣΜΟΣ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ



«Όταν εσύ λείπεις…..», 
βασισμένο στο παραμύθι του Θ. Παπαϊωάννου


Α’ ΦΑΣΗ

Οι μαθητές του 1ου Νηπιαγωγείου Μουρικίου επισκέπτονται το δάσος της περιοχής τους, το Καστανόδασος. Εκεί βρίσκουν μία κούτα που γράφει πάνω "ΚΟΥΚΟΥ-ΜΠΟΥ" και τη φράση "Όταν εσύ λείπεις....". Από εκείνη την ημέρα έχουν τοποθετήσει την κούτα μέσα στην αίθουσα και οι αρχικά άγνωστοι "ΚΟΥΚΟΥ-ΜΠΟΥ" τους αφήνουν κάθε μέρα μέσα χαρτιά-σημειώματα που απεικονίζουν ανακυκλώσιμα υλικά. Πχ την πρώτη μέρα μία αυγοθήκη, την επόμενη καλώδια, έπειτα καπάκια, κλαδιά δέντρου, ρολό από χαρτί υγείας κοκ. Οι μαθητές τα συγκεντρώνουν και κατασκευάζουν με αυτά έναν ΜΠΟΥΦΟ, τη μασκότ της τάξης και του δίνουν το όνομα ΜΠΟΥ από το δεύτερο συνθετικό των "ΚΟΥΚΟΥ-ΜΠΟΥ". 
 Ο Μπούφος είναι ο παρατηρητής του δάσους και πληροφορεί λανθασμένα τους/τις  μαθητές/τριες για ό,τι συμβαίνει σε αυτό.Αφήνει κάρτες στους μαθητές που απεικονίζουν γεγονότα τα οποία είναι παράλογα για συνθήκες της ζωής στο δάσος. 	
 Όπως για παράδειγμα:
- Μία αλεπού κρεμιέται σαν μαϊμού.
- Σκαντζοχοιράκια κάνουν τούμπες.
- Σκιουράκια τρώνε παγωτό.
- Φίδια τραγουδάνε.
- Αλογάκια πετάνε. 
Οι μαθητές αποφασίζουν να βρούνε λύσεις ώστε να μάθουν τα πραγματικά γεγονότα στο δάσος.
Τι θα μπορούσαν να κάνουν ώστε να παίρνουν πληροφορίες;	
Θα μπορούσε σε αυτό να βοηθήσει η τεχνολογία;

Β’ ΦΑΣΗ

Τότε οι μαθητές με τη βοήθεια περιβαλλοντολόγου – οικολόγου την κα. Κατερίνα Γιαννακούλα  αποφασίζουν και κατασκευάζουν μία κάμερα Raspberry Pi, την προγραμματίζουν και την τοποθετούν στο δάσος της περιοχής τους, το Καστανόδασος.  Ενημερώνονται καθημερινά για τις συνθήκες εκεί μέσα από στιγμιότυπα που καταγράφει η κάμερα. Τη συνδέουν με ηλιακό πάνελ και ασύρματο ρούτερ. Την καταγραφή την παρακολουθούν σε κανάλι στο youtube που έχουν δημιουργήσει. Επίσης,  η κάμερα Raspberry Pi ενισχύεται με εξωτερικό κουτί για να προστατεύεται από τα καιρικά φαινόμενα στο δάσος και της δίνουν τη μορφή μιας κουκουβάγιας, δηλαδή της ΚΟΥΚΟΥ, το πρώτο συνθετικό από τους άγνωστους "ΚΟΥΚΟΥ- ΜΠΟΥ". 
Στον παρακάτω σύνδεσμο υπάρχουν όλες οι οδηγίες εγκατάστασης, κατασκευής και προγραμματισμού της κάμερα Raspberry Pi:
https://projects.raspberrypi.org/en/projects/getting-started-with-picamera/0

Μέσα από αυτή τη διαδικασία οι μαθητές κατανοούν ότι τα ρομπότ έχουν μία δική τους γλώσσα προγραμματισμού ώστε να μπορέσουν να λειτουργήσουν. Έτσι φτιάχνουν οι ίδιοι οι μαθητές τη δική τους γλώσσα, μία γλώσσα που απεικονίζει γράμματα που δε μοιάζουν με το ελληνικό αλφάβητο. 
Στον παρακάτω σύνδεσμο μπορείτε να παρακολουθήσετε όλοι τη διαδικασία από τους μαθητές για τη δημιουργία της κάμερα Raspberry Pi.

Γ’ΦΑΣΗ

Οι μαθητές παρακολουθούν το κανάλι στο youtube και καταγράφουν θετικές καταστάσεις για τη ζωή στο δάσος και αντίστοιχα αρνητικές που το επιβαρύνουν. Παράλληλα διαβάζουν το παραμύθι «Όταν εσύ λείπεις…..», του Παπαϊωάννου, το οποίο αναφέρει για τη ζωή στο δάσος ακόμη και όταν ο άνθρωπος δεν είναι παρόν.
Πχ Ένας σκίουρος ίσως να ετοιμάζεται για το άλμα της ζωής του, ώστε να φτάσει στο διπλανό δέντρο και να συναντήσει τη φίλη του ή ένας τσαλαπετεινός ίσως να τραγουδάει χαρούμενος που μόλις έφτιαξε τη φωλιά του. 

Δ΄ ΦΑΣΗ 

Οι μαθητές επισκέπτονται το δάσος κάνοντας έναν περίπατο και το παρατηρούν. Αντιστοιχίζουν αυτά που είδαν από την κάμερα και προσθέτουν και άλλα γεγονότα που ίσως τους έκαναν εντύπωση. Αφήνουν τροφή για τα ζώα, για να τους διευκολύνει την παρατήρησή τους από την κάμερα. Αφήνουν, επίσης, μια φωλιά και παρατηρούν την πιθανή φιλοξενία πτηνών και την αναπαραγωγή τους. 	

Ε’ ΦΑΣΗ

Αφού συγκεντρώσουν όσες πληροφορίες θέλουν για τη ζωή στο δάσος προβληματίζονται για τη ζωή του ξύλου. Όταν αυτό «δεν έχει ζωή» πως θα μπορούσαμε να το χρησιμοποιήσουμε;  Τι γίνεται με τη διαχείριση του αστικού πράσινου; 

Προστατεύοντας το περιβάλλον μας στην πόλη - χωριό με τη διαχείριση του αστικού πρασίνου, που αυτή περιλαμβάνει την κάθε απαιτούμενη φροντίδα για την κάθε μορφής βλάστηση, όπως η κλάδευση και η κοπή των δέντρων, η διαμόρφωση των θάμνων το κούρεμα του χλοοτάπητα, η αποψίλωση των ζιζανίων στους δημόσιους και ιδιωτικούς χώρους και ακόμη και ο εκτενής καθαρισμός που απαιτείται αναπόφευκτα σε οποιαδήποτε ιδιοκτησία.

Το πυκνό και ανεξέλεγκτα αναπτυσσόμενο πράσινο  μπορεί να γίνει αντιαισθητικό και ακόμη και επικίνδυνο, και τα φυτά μπορούν ακόμη και να επηρεαστούν από τις ασθένειες. Οποιοσδήποτε λόγος υπάρχει λοιπόν για την φροντίδα της βλάστησης του αστικού πρασίνου, μπορείτε να είστε βέβαιοι ότι θα παραδώσει την καλύτερη υπηρεσία και πλεονεκτήματα προόδου του πρασίνου στην πόλη. Δεν είναι μόνο το περιεχόμενο να είναι το καλύτερο των υπηρεσιών που κάνουμε π.χ. όταν πρόκειται για τις υπηρεσίες κλάδευσης η κοπής δέντρων, θάμνων, χλοοτάπητα κ.λπ., πρέπει να προσπαθούμε επίσης να είναι η πιο περιβαλλοντικά υπεύθυνη η παροχής υπηρεσιών φροντίδας πρασίνου στην κάθε περιοχή.  

Τα πράσινα απόβλητα θεωρούνται ένα σημαντικό κλάσμα των αστικών στερεών αποβλήτων, προέρχονται από δύο κύριες πηγές: δημόσιους χώρους (πάρκα, πλατείες, νησίδες κ.λ.π.) και από ιδιωτικούς κήπους και ταξινομούνται ως βιοαπόβλητα. Είναι ένα «καθαρό» υλικό, που περιέχει βιομάζα, κατάλληλο για ανακύκλωση και πολλές εφαρμογές περαιτέρω αξιοποίησης, όπως είναι η κομποστοποίηση, κατασκευή μοριοσανίδων Ισπανία, οι ξύλινες κατασκευές στα πάρκα, η ξυλογλυπτική κ.λ.π. Η εφαρμογή της κυκλικής οικονομίας είναι ο μόνος τρόπος να έχουμε προστασία του περιβάλλοντος και αξιοποίηση πόρων. 	

Οι μαθητές προσκαλούν στο νηπιαγωγείο τους την Οικολόγο – Περιβαλλοντολόγο κα. Κατερίνα Γιαννακούλα για τη σωστή ενημέρωση και καθοδήγηση.  


ΣΤ’ ΦΑΣΗ

Οι μαθητές κατασκευάζουν μακέτα αποτυπώνοντας την κυκλική οικονομία του ξύλου. Από τον κορμό - κλαδιά (πράσινα απόβλητα) στην αξιοποίηση τους σε ξύλινα παιχνίδια για την αυλή του σχολείου. Η παρουσίαση των φάσεων της κυκλικής οικονομίας του ξύλου θα γίνει με τον προγραμματισμό του εκπαιδευτικού ρομπότ Thymio από τους ίδιους τους μαθητές.

Ζ’ ΦΑΣΗ

Οι μαθητές με τη βοήθεια περιβαλλοντολόγου, μηχανικού, φορείς της σχολικής κοινότητας και το Ειδικό Εργαστήρι Κοζάνης (Κέντρο δημιουργικής απασχόλησης παιδιών με Ειδικές Ανάγκες) ΚΕΚΑ ΑμΕΑ μετατρέπουν την ασφαλτοστρωμένη αυλή του νηπιαγωγείου τους σε ένα φυσικό περιβάλλον με ανακυκλώσιμες κούνιες – παιχνίδια. 


Όνομα ομάδας 18 μαθητών του 1ου Νηπιαγωγείου Μουρικίου: Kookooboo


Για την υλοποίηση και ολοκλήρωση του παρόντος σεναρίου – project συμβάλουν σημαντικά:

-Οι Μαθητές του Ειδικό Εργαστήρι Κοζάνης (Κέντρο δημιουργικής απασχόλησης παιδιών με Ειδικές Ανάγκες) ΚΕΚΑ ΑμΕΑ, οι οποίοι με την καθοδήγηση αρχιτέκτονα θα κατασκευάσουν τα παιχνίδια – κούνιες από ανακυκλώσιμο ξύλο. 

-Η κα. Κατερίνα Γιαννακούλα – Οικολόγος, Περιβαλλοντολόγος	

-Η κα. Θεοδώρα Κοράφτσα – Τοπική Σύμβουλος κοινότητας Εμπορίου	

-Οι Μαθητές του 1ου Νηπιαγωγείου Μουρικίου	




ΕΞΟΠΛΙΣΜΟΣ

Για την κάμερα Raspberry Pi:

•	Raspberry Pi 8MP NOIR υπέρυθρη Camera board v2 - 29,90 €

•	Universal USB Type C 5V 3A Charging Cable for Raspberry Pi 4 Power Cable with ON/OFF Switch - 2,90 €

•	Raspberry Pi 4 Model B/4GB	- 60,90 €

• Official Raspberry Pi 4 Model B Black / Grey Case - 5,60 €

• 2 InfraredLEDs (5mm 890nm) - 2,26 €

• 2  220 Ohm 1% Resistors -	0,78 €

• Female-to-female jumper leads -	4,12 €

• PowerBank Sandberg Urban Solar (420-54) - 10000 mAh - Black -	47,9 €

• Tenda 4G180 Ασύρματο 4G Φορητό Hotspot - 47,24 €


Για τη μακέτα:

•	Εκπαιδευτικό ρομπότ Thymio – 223,20 €

•	Thymio remote control – 18,60 €	


